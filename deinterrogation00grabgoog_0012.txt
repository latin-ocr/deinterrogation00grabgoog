...8.-

late patenti pronominis sanseritici „a--na“ = jenes radice derivan-
dam esse. Propria igitur et genuina huius vocis significatio fuit alter-
nationis vel disiunctionis et ob eam rem oum Graecorum particula
,,ἄν“ et Gothorum „an“ cognata est (cf. Pottium l. c. p. 381 ; Leo
Meyer„ an im griech. lath. goth. p. 6 et 7). J am vero ex usu, qui in
lingua latina est, apparet, particulam „an“ inde ab antiquissimis
monumentorum reliquiis usque ad auream, quae dicitur, aetatem et
apud rerum scriptores et apud poetas ita usurpatam esse, ut
tantummodo in interrogationibus disiunctivis iisque sententiis
poneretur, quae cum illis arte cohaererent et ex illis ortae essent
(cf. Kruegerum, lat. gram. ξ 516, 4, adn. 1.). Neque· evanuit
haec propria vis nisi apud posterioris demum aetatis scriptores
et apud poetas, qui Augusto imperatore floruerunt (cf. Kuehnerum,
l. c. ΙΙ, p. 102& Draegerum, l. c. II. p. 460 sqq.; Madvigium,
lat. sprachl. ἓ 463; Handium‚ TurS. I, p. 305 sqq.). Plerumque
autem disiunctivam vim inesse particulae, inde facile intelligitur,
quod nunquam prius interrogationis disiunctivae membrum par-
ticula „an“ introducitur. Nam omnes interrogationes, quae ab
„an“ nullo praecedente membro incipiunt, ad disiunctivas revo-
candae sunt (cf. Madvigium, l. c. ἓ 463, Kuehnerum, l. c. H,
p. 1018 sqq.; Draegerum, l. c. Ι, p. 321.) ita ut prius membrum,
si distinctis verbis non expressum est, tamen sive e praecedentibus
verbis sive et toto sententiarum nexu cogitatione supplendum sit.
Vis autem interrogandi, quae primitus particulae non inerat, ei
allata est ex oppositione particularum „utrum“ et ,‚ne“, quibus
propria notio interrogandi subsit (cf. Pottium, l. c. p. 423). Qua
facultate interrogandi praeditum „an“ differt etiam ab aliis par-
ticulis, quibus nihil efficitur, nisi disiunctio vel verborum vel
enuntiatorum , velut „aut etc.“ J am vero refutanda est eorum
opiniO, qui per ,‚ve“ interrogationes disiungi vel opponi existiment.
Nam quod apud nonnullos posterioris aetatis scriptores exstat
passim ille usus, ad auctores aureae aetatis non pertinet, apud quOS,
siquando a codicibus ,‚ve“ pro vulgari ‚,ne“ exhibetur nescio an
librariorum lapsui calami tribuendum sit. Quae postquam de
origine particulae „an“ praemisimus, jam transeamus ad usum
disiunctivarum interrogationum Horatianum accuratius illu—
strandum.

 

 

