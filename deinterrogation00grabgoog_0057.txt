-53-

probari possit interpretatione, tamen multi inveniuntur loci, ubi
illa Teuffelii explicatio apta non est , sed e toto sententiae nexu
efficitur, ,‚quid“ esse accusativum neutrius generis. Praeterea illa
Teuffelii opinio refutanda est propterea quod si non apud Hora-
tium , at certe apud multos illius aetatis scriptores oblativus
„numqui“ vetustus invenitur, ut, si etiam „numquid“ pro ablativo
habendum esset, uno eodemque tempore duae inter se diversae
formae in usu fuissent, in quarum altera litera ‚,d“, in quam anti-

quissimis temporibus ablativi casus exierunt, servata (v. Kuehnerum‚
I, p. 114) et in altera omissa esset.

ἓ 2 c.

Similiter ac „numquid“ etiam ,‚ecquid“ usurpatum est, quod
vocabulum contractum est ex „ec“ == ecce, adverbio locati vo, et
indefinito pronomine ,‚quid“ cf. Madvig. lat. spr. §462, b. adnot.
Hand. 11,352 sq.; Kuehnerum l. c. §228, 1 et ξ 141, 6 (accedit
§133, 9); Pott. etymol. forsch. II. aufl. I p. 417. [,‚ecquis“ invenitur
semel tantum sat. II, 7, 34 „ecquis andit“]. Uno tantum loco
apud Horatium ,‚ecquid“ inveni, ubi poeta magno animi motu
ita interrogat, ut affirmatio exspectetur.
epist. Ι, 18, 82.

Ecquid
Ad te post paulo ventura pericula sentis?

g 3.
Eae interrogatione& inquibus particula exstat nulla.

In exstrema hujus dissertationis parte de iis interrogationibus
mihi dicendum est, in quibus interrogatio nulla particula, sed
accentu vel ictu indicatur. Quod interrogationum genus priscis
linguae latinae temporibus ac praecipue a Plauto saepe usurpatur
iis lociS, ubi revera quaeritur, cum apud scriptores, quos classicos
appellamus , atque etiam apud Horatium raro interrogationi verae
efficiendae, qua responsio desideratur, inserviat. Plerumque enim

ejusmodi quaestionibus affectus quidam exprimuntur vel postulatur, .

ut ei, qui interrogat, assentiamur cf. Kuehnerum l. c. ΙΙ, p. 9993

Draegerum l. c. I, p. 308.
4

