...45-

Postea autem genuina significatione temporali, quae non
servata est nisi in „etiamnum“, imminuta factum est, ut ,‚num“,
cum praecipue in quaestionibus usurparetur , sensim particulae
interrogativae naturam indueret. Vestigia autem levia notionis
temporalis aspici possunt iis lociS, ubi ,‚num“ eodem mod0‚ quo
„utrum“ ita positum est , ut praecedat interrogationi, quae ab
insequente pronomine „quidnam“ vel aliis inchoet eandemque
quasi introducat vel praeparet cf. Corssenum, krit. beitr. z. lat.
formenl. (1863) p. 290—92. Cujus usus exempla profert
Holtzius l. c. II, p. 270, e. Eandem sententiam secutus est
HandiuS, l. c. IV, p. 315 sqq. , qui gothicum „nu‚ nuna“ ejus-
dem originis ac ,‚num“ esse demonstrat. Et nos quoque in
sermone vulgari dicimus: „nun? wie gehts ?“ vel „na? wie ist's ?“
ita ut adverbium temporale praemittamus subsequenti interro-
gationi ¹). Aurea vero linguae latinae aetate primitiva vis par-
ticulae ,‚num“ in interrogationibus prorsus evanuit et „num“
non adhibetur, nisi ad interrogationem indicandam.

Dc usu particulae ,‚num“.

„N um“ particula ut apud alios scriptores ita etiam apud ’

Horatium non invenitur nisi in eis interrogationibus, in quibus
is qui quaerit, suspicando negativam sententiam praecipit ita
ut semper negativa responsio exspectetur cf. Kuehnerum, l. c. H,
p. 1009. Suo igitur jure Handius, qui omnes interrogationes
enuntiativae in duo genera dividit, quorum utriusque propria sit
forma, interrogationes per ,‚num“ introductas inversas appellat,
quippe cum is, qui per ,‚num“ quaerit, non de aliqua re certior
velit fieri sed interrogando id sequatur , ut sententia, quam
antea sibi informavit, probetur ita ut sensu negativo respon-
deatur. Quomodo autem hic usus exortus sit, in ambiguo est,

¹) Temporalis notio servata est iis locis, ubi voculae ,‚num“ syllaba
demonstrativa „ce“, quae exstat in ,‚hicce‚ hiccine“‚ affixa est, ut paulatim
e ,‚nunee“ adverbium temporale ,‚nunc“ fieret cf. Haasium, ,vorlea ueber
lat. sprachw„ herausg. V. Eckstein I, p. 116. Qua cum voce, quae genuinam
vim, mutata forma, maxime integram retinuit, apte comparari potest in
lingua graeca νυν, quae vox ex eadem qua ,‚num“ et ,‚num“ stirpe pro-
fecta est v. M. Schmidt. l. c. p. 97 et 61, G. Curtium, grundz. der grieeh.
etym. II. aufl. p. 2853 Ebelium‚ zeitschr. fiir vergl. sprachw. VI, p. 207.

