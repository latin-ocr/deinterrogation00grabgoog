„35-

illum an viro indigna? Cum autem ei, qui favorem principum
sibi conciliaverit, animo virili opus sit, quo labores suscipiat et
constanter perferat, in promptu esse, eum viriliter egisse.

Quam interpretandi rationem si probaverimus, sententiarum
nexum bene se habere apparebit omniaque verba suum locum
obtinere. Horatius enim hac interrogatione usus revera experiri
studet, quid Scaeva sentiat, quamquam ipse non ignorat, quae
respondenda sint. Itaque particula „nonne“ non utitur, ne quid
ipse sentiat, indicet cf. Obbarium a. h. l. Sed quoniam ex-
posuimus qua de causa Horatius particula „ne“, quae hic idem
significat quod „nonne“, usus esset, examinare mihi liceat, qua
ratione subsequens sententia cum interrogativo enuntiato cohaereat.
Ac vix operae pretium est commemorare , quaestionem „fecitne
‘viriliter“ subsequenti enuntiato oppositam esse ita ut „atqui“ ex-
stet in posteriore membro conclusionis (cf. Kuehnerum , l. c. II,
p. 696), cuius propositio maior, ut ita dicam, sit „hic pervenit
ad id quod sibi proposuerat“, propositio minor „atqui (nun aber)
hic (= in eo quod aliquis favorem principum sibi conciliat) est
quod quaerimus (= virilis ac strenuus animus), conclusio „ergo
is, qui pervenit, viriliter egit.“ Quae conclusio etiamsi distinctis
verbis non exprimitur, tamen mente supplenda est (cuius rei
exempla Kuehnerus l. c. attulit) cf. etiam ea, quae Ritterus a.
h. l. dixit.

Inter haec exempla referendus esset etiam locus, qui exstat
in epist. I, 1, 91, si recte Bentleius coniecisset. Nempe id quod

optimi codd. exhibent „quid pauper? ride: mutat“, Bentleius
mutavit in

epist. I, 1, 91
Quid pauper? viden', ut mutat cenacula?
Quae conjectura quamquam a Bentleio magna cum sub·
tilitate prolata est, tamen prorsus refutanda est. Nam omnino

non est cur in lectione a libris mss. tradita haereamus, cum
difficultatem praebeat nullam.

D.
J am accedimus ad eas interrogationeS, quibus indignatio
inest, quae modo levius exprimitur modo acrius. Quo de genere
interrogationum disputavit Hand. Turs. IV, p. 81.

