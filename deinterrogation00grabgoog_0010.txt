...6-

Quotiescumque autem in scribendis singulis locis codices inter se
differunt, ut lectiones eorum afferri necesse sit , ad auctoritatem
Kelleri et Holderi, qui in classes descripserunt universam librorum
manuscriptorum copiam me conferam, quippe quorum collationibus
accuratissimis et uberrimis poetae verbis recte constituendis firmum
quasi fundamentum positum sit. Itaque notas criticas et dis-
tinctiores explicationes a Kellero in epilegomenis prolatas diligenter
adhibebo. Rationem autem a Kellero probatam dubiis locis
sequar ita ut, ubi duae classes codicum inter se consentiant, hanc
lectionem alteri a tertia classe exhibitae praeferam (cf. Kellerum,
praefatio I, p. 8 et III, p. 790). Aliorum libros, quibus utar,
hic afferre nolo, cum suo quemque loco adnotaturus sim.

Tum mihi addendum est, omnes me editiones a viris doctis
comprobatas adhibiturum esse. In afferendis autem locis e car-
minibus et epodis desumptis sequar editionem Nauckii· ante septem
annos in lucem prolatam , in sermonibus et epistulis Kruegeri
editionem quattuor ante annis emissam.

In disponenda materia eum sequar ordinem , ut primum in
disiunctivas interrogationes inquiram, deinde in eas, quae incipiunt
a particula „an“, quippe quas ad disjunctionem revocandas esse
atque medium, ut ita dicam , locum obtinere inter disiunctivas et

q simplices interrogationes appareat , tum earum interrogationum

simplicium , quae per „ne“ proferuntur, postea earum, quae a
„num“ incipiunt, postremo earum, quae particulis carent, usum
describam. Atque eam exempla disponendi viam propterea in-
grediar , quod omnes interrogationes enuntiativae primitus revo-
candae sunt ad disjunctionem (cf. Pott, etymol. forsch. I.
aufl. H, p. 366), quac etiamsi distinctis verbis non exprimitur,
tamen recondita e sententiarum nexu perspici et suppleri potest.

Atque unicuique generi interrogationum pauca de particu-
larum , quibus illae introducuntur, origine et vi genuina prae-
mittam, quo accuratius perspiciatur, qua ratione significatio primi-
tiva paulatim commutata et peculiarem in modum quasi longius
progressa sit. Quo modo cum facillime perspici possit, quid Horatii
proprium sit, non inutilem laborem suscepisse mihi videor ac spero
fore ut aliquid fructus commodique ex dissertatione mea capiatur.

Quibus rebus praemonitis jam ad ipsam rem aggrediamur.

 

