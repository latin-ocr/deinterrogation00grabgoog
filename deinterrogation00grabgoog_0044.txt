...40-

morum lectio „nemon ut“ et opiniones eorum , veluti Bentleii
(usus sum editione 1869 anno in lucem prolata), Jahnii‚ aliorum,
qui indignationem hic exprimi existimaverunt, prorsus rejiciendae
sunt. Atque tertii ordinis codicum lectionem „ne non sit“ silentio
praetermittendam esse cense0, quippe quae nullo modo explicari
possit. Sed codicis Blaudinii quarti, qui dicitur vetustissimus,
lectionis quamvis improbabilis mentionem facere liceat mihi, qui
legit „qui nemo ut avarus“, ea de causa quia illam lectionem
Cruquius et ex recentioribus editoribus Meinekins ‚ Hauptius,
LehrsiuS, L. Muellerus receperunt, Hermannus (cf. Leipz. Lit.
Zeit. Nr. 251. -—- 1829) comprobare et confirmare conatus est.
Illi autem viri docti haec verba explicaverunt rationibus inter
se plane diversis, quae conamina Schuetzins (in edit. satir. 1881)
sagacissime refutavit. Atque etiam Reisigius verba distinguit
‚,qui? nemo ut avarus se probet ?“ ita, ut duplici interrogatione
utatur. Quam interpretandi rationem parum probabilem esse,
Orellius (edit. ΠΙ, 1850) docuit. Nipperdeius autem, Fritzschius‚
Doederlinius (Horat. sat. Leipz. 1860) quorum priores ‚2quia“‚
Doederlinius nemoque ‘⁶ legunt , in ea re consentiunt, a scriptura
codicis vetustissimi Blaudinii emanasse , quam auctoritate hujus
unius codicis sustentari et sensu probabili carere elegantiaque
poetica Schuetzius demonstravit. Quae cum ita sint, cum ex
nulla earum, quas protuli, lectionum sententia satis probabilis
efficiatur, aliorum codicum scripturam probandam esse judico,
quorum in numero tertius Blaudinius primum locum obtinet.
Legitur enim in illis libris mss. „nemo ut“ ita, ut hiatus inter
illa verba intercedat. Illa autem scriptura „nemo ut“ a paucis
codicibus tradita, ab optimorum librorum „nemon ut“ sola litera
,‚n“ adjuncta differt, ut verisimile sit, librarios jam antiquissimis
temporibus in hiatu offendisse et, ut illum tollerent, literam „n“
vocabulo „nemo “ adjecisse. Quam emendandi rationem librarios
illis locis, ubi in difficili lectione haerebant, secutos esse confirmat
Kellerus ad carm. III, 14, 11, epil. Ι, p. 235 sq. Itaque lectio·
nem ‚ quam Kruegerus, OrelliuS, Ritterus, Kirchnerus‚ Kellerus‚
alii in textum receperunt, „nemo ut“ primitivam fuisse in promptu
est. In hiatu autem offendendum non est propterea quod
producta syllaba „m0“ in „nemo“ posita est in arsi. Cujus modi

 

