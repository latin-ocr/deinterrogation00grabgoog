-51-

commoti illi viri doctissimi deteriorum codicum lectionem in
ordinem verborum receperint, perspicuum non est, quippe cum
Bentleius causam certam nullam , 'Schmidius parum probabilem
afferat. „Non “ id quod pauciores iidemque deteriores exhibent
libri mss, vix interpreteris , cum „num“ difficultates praebeat
nullas. Vertendum enim est ita, ut e „percontabere“ suppleatur

„et disce, quid te impediat, quominus beate vivas, num te etc.“
cf. etiam Obbarium in edit. epist. 1847, H, p. 465.

ἓ 2b.
De particula „numquid’'.

„Numquid“ exortum est e „num“ particula interrogativa et e
„quid“, neutro genere pronominis indefiniti, cujus vis adhuc per·
J spicitur sat. I, 4, 1363 ibid. I, 9, 6; ibid. H, 6, 53 (cf. M. Schmidtium
1. c. de pronomine p. 56; Kuehnerum 1. c. H p. 1009) ita ut
duobus e vocabulis una notio efficiatur. Qua de causa rectius
‚,numquid“ non „num quid“, qua scriptura Kruegerus in gram.
lat. saepius utitur, scribendum est. Sed memorabile sane videtur
Horatium ‚,numquid“, quo interrogatio acui solet (cf. Handium
TurS. IV, p. 324) non eadem ratione usum esse, qua simplici
„num“. Cum enim particula „num“ in interrogationibus directis
apud Horatium ita usurpetur, ut responsio negativa exspectetur
nunquam affirmativa, vocabulo ‚,numquid“ — qua forma adhibita
vividi nescio quid interrogationi aspergitur -—- vera dubitatio vel
ignorantia exprimitur, immo uno loco is, qui per ‚,numquid“
quaerit, etiam affirmativam responsionem exspectare videtur.

Ι.
Responsio affirmativa exspectatur.

sat. II, 6, 53

Numquid de Dacis audisti? „Nil equidem“ Ut tu
Semper eris derisor.

E verbis ,‚ut tu semper eris derisor “ apparet sciscitantem
responsioni datae ‚,nil equidem“ fidem non habere, cum speraverit,
alterum— affirmativo sensu responsurum esse.

