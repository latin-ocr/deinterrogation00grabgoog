 

 

Praefatio.

perpauci sunt scriptores, quorum libri a viris doctis tam

accurate pervestigati commentariisque uberrimis illustrati sint,
quam Horatii. Quicunque autem in studiis illius poetae Roma-
norum elegantissimi versati sunt, omnes consentiunt, verba tradita
ad eam, qua opus est, integritatem perfectionemque adhuc non
pervenisse (cf. Kirchneri prol. ad edit. serm. Hor. p. 9—12).
Itaque hac aetate multi id studuerunt, ut ea, quae propria sunt
elocutionis illius poetae, indagarent exemplisque probarent, quippe
cum inde nonnihil ad carmina eius emendanda et ad syntaxin
linguae latinae accurate constituendam redundaturum esse putarent.
Atque ego quidem, cum aliquamdiu Horatii libris legendis operam
navassem , haud alienum esse duxi, subtilius inquirere, quanam
ratione in formandis interrogationibus enuntiativis imprimisque
in usurpandis particulis uteretur Horatius, praesertim cum nostro
demum saeculo interrogationum ratio ita tractari coepta sit. ut
aetatem optimarum artium studio diligenter inservientem decet.
Nam accurata ejusmodi observatione adminicula suppeditari minime
contemnenda iis, qui linguae latinae historiam persequi sibi pro-
posuerunt, in promptu est. Etenim quot scriptores, tot scribendi
genera, recteque monet Cicero (orator 16, 53) „quot orationum
genera esse diximus , totidem oratorum reperiuntur.“ Atque ut
in arte oratoria, ita in omni genere literarum suum quisque scriptor
conformavit orationis genus. ’

J am vero ut omittam alios , qui scripserunt de particulis
latinis, nolo hoc loco silentio praeterire praestantissimum illud
Ferdinandi Handii opus summa ac paene incredibili diligentia
conscriptum, quod inscribitur „Tursellinus seu de particulis Latinis
‘commentariif‘ Quem quidem librum magno mihi emolumento
fuisse in hac dissertatione elaboranda grato animo confiteor.
Deinde me adjuverunt maxime ea quae Draegerus, „historische
syntax der lat. sprache, Leipzig 1878“ et Kuehnerus ,',ausf1'‘1hr-

Iiche grammatik der lat. sprache, Hannover 1878“ congesserunt.
1

 

 

