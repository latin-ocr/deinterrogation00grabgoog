Caput II.

De interrogationibus simplicibus.

In omnibus interrogationibus enuntiativis disiunctionem,
etiamsi verbis non exprimitur, tamen mente reconditam primitus
fuisse liquet. Nam is, qui quaerit , ut de aliqua re certior fiat,
si disiunctiva interrogatione utitur et ob eam rem utrumque mem·
brum verbis exprimit, interrogat, utra ex duabus rebus dubiis
fieri possit, si simplicem interrogationem usurpat, indicat alteram
rem vix fieri posse et ob eam causam alterum membrum oppri-
mit, quamquam initio menti obversabatur.

ἓ 1. a.
Interrogationes a particula ,‚ne“ incipiunt.

Ac primum quidem dicendum mihi est de iis interrogationibuS,
quae a ,‚ne“ incipiunt. Quae vox etiamsi quantitate a ,‚ne“ prohibitiva
particula differt, tamen primitus unum idemque vocabulum atque
illa fuit. Derivatur enim utrumque vocabulum ab eadem radice
sanseritica ,‚ne“, quae aliquam rem negari significat of. Boppium‚
vergl. gram. II. aufl. II, p. 1783 (= p. 535-537, Ι. aufl.)
Pettium , etymol. forsch. pp. 381 , 384, 420; Curtium , grund-
zuege der griech. etym. II. aufl. 1866, p. 284. Cum autem uni-
cuique interrogationi aliquid inhaereat negationis (cf. Handii
TurS. IV, p. 73), propterea quod is qui interrogat, aut reapse
id quod sciscitatur ‚ nescit, aut certe aliquid se adhuc nescire
simulat, factum est ut eadem particula Romani et in negativis
et in interrogativis enuntiatis uterentur. Sed paulatim discrimen
quoddam inter illas particulas intercessit ; nam ,‚ne“ interrogandi
particula, imminuta quantitate, cf. Kuehnerum, l. c. H, p. 1002,
tantum enclitice ei verbo affixa est, quod sensu etictu praevalebat
in sententia (cf. num et nunc).

 

