—25—

conjunxerunt cum „ancilla“, ut „ancilla togata“ idem esset ac·
‚,libertina“ (cf. Orellium‚ Kruegerum‚ Kirchnerum ‚ Schuetzium).
Nam hoc certe modo sententiarum nexus aptissimus instituitur.
Atque revera „ancilla togata“ idem valere ac ,‚libertina“, id omnes⁸
consentiunt, qui de hac re scripserunt, velut Acro et Gruquius.
cf. etiam Marquardt„ roemisch. privatalterth. I , p. 42 not. 204.

ξ 2.
Interrogationes disiunctae, quarum prior pars omissa. est.

Postquam de iis interrogationibus disputatum est, quarum
utraque pars verbis exprimitur, in hac dissertationis paragrapho
de iis disiunctivis interrogationibus mihi dicendum est, quarum
prior pars omittitur ita, ut particula ,‚an“ initio enuntiati videatur
collocari. Cum autem primitiva vi hujus particulae indicetur,
duas res disiungi, altera pars, cui interrogatio ab ,‚an“ incipiens
opponatur ‚ mente suppleatur necesse est sive e praecedentibus
‘verbis sive e toto sententiarum nexu. Quam in rem accuratissime
inquisiverunt Kuehnerus‚ l. c. II, p. 1018 sqq.; Draegerus‚ 1. c.
I, p. 321 sqq.; MadvigiuS‚ l. c. ξ 463. Neque silentio prae-
tereundum esse censeo interrogationes ,‚an“ particula introductas
apud Horatium in oratione directa 20 locis , in obliqua 5 locis
exstare.

A.

Interrogatlones rectae a partlcula ,‚an“
inclpientes.

Omnia exempla, in quibus ,‚an“ in directa interrogatione
ab initio enuntiati positum est, si sub uno conspectu ponimus,
in duo genera dividenda esse apparet. Nam is qui quaerit, aut
ea, quae suae ipsius sententiae contraria sunt , reicit et refutat
eoque modo suam opinionem confirmat , aut ea, quae sibi vel
verisimilia vel probabilia videntur interrogando rhetorice, ut ita
dicam, exprimit.

8.

Ac primum quidem eos locos proferam, ubi particulae ,‚an“
sive refutandi sive argumentandi vis ac potestas inest. Quo in-
terrogandi genere plerumque responsio negativa exspectatur. Loci
sunt hi

