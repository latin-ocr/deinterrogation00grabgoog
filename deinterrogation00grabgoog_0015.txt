-11-

sat. 11, 3, 246
Quorsum abeant? Sani ut creta an carbone notati?
Hoc loco codicum et editorum lectiones valde inter se dis-
crepant. Libri manuscripti exhibent haec: „sanii“ (Parisinus 7971),

„sani creta“ (Parisinus 7974 et 7972), „sanc εἰῶ* (cod. Dessav.
A), unus codex Feae „sanine creta.“ Ex hac scriptura Marcilii
conjectura profluxisse mihi videtur „sanin creta“, quam Bentleius
quoque in textum recepit nulla causa commotus, nisi quod ,‚sanin“
proxime accedit ad lectiones nonnullis codicibus, quos quidem
Bentleius excussit, traditas „sani creta“ et „sani an creta.“ Quid
mirum autem, quod auctoritate Bentleii adducti multi recentiores
editores eum secuti sunt , velut Ritter. , Kruegerus , Braunhard.,
Orellius, KirchneruS, L. Muellerus? Quamquam in hac lectione
offendendum non est, tamen his temporibus haud ita pauci exstite-
runt (Fritzschius, Doederlinius, Dillenburgerus), qui optimorum atque
plurimorum codicum scripturam , quos Bentleius non inspexerat
comprobantes „sani ut“ in textum receperint (cf. Keller„ epil. ΙΙ, p.
549). Et recte quidem. Nam quod nonnulli in eo offendunt, quod com-
parandi particula „ut“ vocabulo „sani“ postposita est, moneo apud
Horatium etiam altero loco sat. I, 3, 89 „captivus ut audit“ idem
factum esse. Qui usus in graeca quoque lingua invenitur, veluti
Ilias 111, 2, Ilias XV, 579, Ilias IX, 297 θεὸν ὥς (cf. Butt-
mann. griech. gram. ξ 13, 4 et adnotatio.) Iam vero addendum
mihi esse videtur ‚ apud nonnullos editores hunc locum prava
distinctione laborare, cum interpungant „quorsum abeant sani ?“
Quae quam falsa esset, Bentleius dilucide exposuit, ut non sit,
cur aliquid addam. Sed alius discriminis mentionem fieri operae
pretium esse videtur. Legunt enim alii „notandi“ ¹), alii „notati“,

1) Quod Heindorfius lectionem „notandi“ defendit hoc modo „notandi
aber ist allein richtig, nicht notati, wie Bentl. aus mehreren codd. ge-
schrieben hat. Sind sie schon creta oder carbone notati, so kann nicht
gefragt werden ‚ quorsum abeant? Dies quorsum abeant wird offenbar
durch den folgenden zusatz erklaert“, ex his verbis apparet, virum doc-
tissimum non satis perspexisse, quid sibi vellent Bentleii explicationes.
Fingit enim poeta homines ad medicum adduci, qui in eorum mentes
inquirat. Ille alterorum nomina creta depingit, ut sanos illos esse
indicet, alterorum carbone inscribit et in numerum insanorum refert.

